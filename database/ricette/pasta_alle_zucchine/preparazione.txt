Per preparare pasta e zucchine, potete mettere a bollire l'acqua in un tegame capiente e salarla quando sarà arrivata a bollore. Intanto lavate e asciugate le zucchine, spuntatele e poi grattugiatele con una grattugia a fori grossi. In una padella abbastanza capiente versate l’olio e scaldatelo a fuoco basso.Non appena l’olio sarà ben caldo unite le zucchine aggiustate di sale e di pepe e lasciatele cuocere per 5-6 minuti, mescolando di tanto in tanto. Nel frattempo lessate la pasta nell'acqua bollente e salata e scolatela al dente tenendo da parte poca acqua di cottura. Versate la pasta direttamente nella padella con le zucchine, insieme a poca acqua di cottura, sfiammate per qualche istante, mescolate e poi spegnete. Profumate il tutto con un po’ di basilico spezzettato a mano e la vostra pasta e zucchine è pronta per essere gustata.
