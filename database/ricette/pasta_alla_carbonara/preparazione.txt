Preparazione: Per preparare gli spaghetti alla carbonara cominciate mettendo sul fuoco una pentola con l’acqua salata per cuocere la pasta.
Nel frattempo eliminate la cotenna dal guanciale e tagliatelo prima a fette e poi a striscioline.
La cotenna avanzata potrà essere riutilizzata per insaporire altre preparazioni.
Versate i pezzetti in una padella antiaderente e rosolate per circa 15 minuti a fiamma media.
Nel frattempo tuffate la pasta nell’acqua bollente e cuocetela per il tempo indicato sulla confezione.
Intanto versate i tuorli in una ciotola, aggiungete anche la maggior parte del formaggio previsto dalla ricetta, la parte restante servirà per guarnire la pasta.
Insaporite con il pepe, amalgamate tutto con una frusta a mano. 
Aggiungete un cucchiaio di acqua di cottura per diluire il composto e mescolate.
Intanto il guanciale sarà giunto a cottura, spegnete il fuoco e tenetelo da parte.
Scolate la pasta al dente direttamente nel tegame con il guanciale e saltatela brevemente per insaporirla.
Togliete dal fuoco e versate il composto di uova e formaggio nel tegame, saltate la pasta per amalgamare.
