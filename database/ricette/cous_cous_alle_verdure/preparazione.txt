Preparazione: per preparare il couscous di verdure, cominciate occupandovi della pulizia e del taglio delle verdure e degli aromi necessari per la ricetta. Lavate e mondate le verdure e la melanzana prima a fette, poi a bastoncino ed infine a cubetti . Procedete con le carote: tagliatele prima a rondelle leggermente diagonali, e poi da esse ricavate dei fiammiferini . Ripetete lo stesso taglio anche per le zucchine. Tenendo anche in questo caso un taglio leggermente diagonale, tagliate le taccole a tocchetti. Tagliate infine anche i pomodorini a metà nel senso della lunghezza. Disponete quindi sul fornello una larga padella tipo wok, e scaldatevi un filo d’olio. Soffriggetevi brevemente il peperoncino e lo spicchio d’aglio sbucciato intero, e appena l’olio si sarà insaporito aggiungete per prime le melanzane. Lasciate che le melanzane si scottino a dovere, senza aggiungere altro olio per evitare che si impregnino troppo, quindi unite le carote e dopo pochi minuti le zucchine . Regolate di sale e di pepe . Spadellando, portate le verdure a cottura a fiamma vivace (basteranno pochi minuti), quindi unite i pomodorini . Proseguite la cottura ancora 1-2 minuti, poi spegnete il fuoco: le vostre verdure sono pronte. Come ultimo tocco, grattugiatevi lo zenzero , amalgamate bene e tenete da parte. 
Occupatevi adesso del couscous. Versatelo in una ciotola capiente , condite con il sale e l’olio , amalgamate  e coprite il tutto con l’acqua calda . Sigillate con pellicola trasparente e attendete 2 minuti: trascorso questo tempo, il couscous è pronto. Sgranatelo accuratamente, rovesciandolo in un vassoio e separando i chicchi con una forchetta . È il momento di impiattare! Ponete le verdure al centro di ogni piatto di couscous. Il couscous alle verdure è pronto da gustare!

